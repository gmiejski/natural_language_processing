W marcu 1997 roku TVN otrzymał od Krajowej Rady Radiofonii i Telewizji koncesję na nadawanie programu telewizyjnego o zasięgu ponadregionalnym na obszarze północnej i centralnej Polski. W kilka miesięcy później doszło do zawarcia porozumienia pomiędzy TVN a nadającą ponadregionalny program w Polsce południowej Telewizją Wisła – dzięki połączeniu sił, sprzymierzone stacje były w stanie rozpocząć nadawanie na większości powierzchni kraju, w tym w niemal wszystkich większych miastach. Obie firmy pozostawały jednak niezależnymi spółkami ze wspólnym właścicielem. Ten stan rzeczy trwał do końca 2004 roku i ostatecznej likwidacji "Wisły" i wcielenia jej do TVN. Rozwinięcie skrótu TVN miało znaczyć "telewizja niezależna", "telewizja nowa", (TV Nowa).

Pierwszy wspólny program wyemitowano 3 października 1997 roku o godzinie 19:00, zaś od godziny 19:25 był wyemitowany pierwszy program TVN „Pogodowa Ruletka" prowadzony przez Tomasza Zubilewicza, zaś pięć minut później wyemitowano pierwsze wydanie Faktów TVN. Przez pierwsze cztery lata prezesem telewizji był jej twórca, Mariusz Walter. W lipcu 2001 roku jego obowiązki przejął jego syn, Piotr Walter. Obowiązki te sprawował do września 2009 roku, kiedy to nowym prezesem został Szwajcar Markus Tellenbach.

Przez całą swoją historię stacja miała jednak problemy z objęciem zasięgiem całego kraju – w 2004 roku docierała do 86% powierzchni Polski. Stacja systematycznie budowała oglądalność, stawiając głównie na produkcję własną i licencjonowaną (m.in. magazyny reporterskie Superwizjer, „Uwaga!”, teleturniej „Milionerzy”, reality shows „Agent” i „Big Brother”). Ten ostatni program ustanowił dotychczasowy rekord oglądalności stacji – jego finałowy odcinek w czerwcu 2001 roku obejrzało prawie 10 milionów telewidzów.

Od początku wizytówką stacji był jednak program informacyjny Fakty, współtworzony i początkowo prowadzony przez Tomasza Lisa i Grzegorza Miecugowa. Program początkowo emitowano o godzinie 19:30, w porze nadawania przez TVP najpopularniejszego programu informacyjnego w Polsce, Wiadomości. Po kilku miesiącach Fakty zmuszone zostały przez słabe wyniki do przesunięcia pory nadawania na godzinę 19:00, lecz próba zaatakowania tradycyjnie bardzo silnej pozycji programu telewizji publicznej przyniosła znakomite rezultaty propagandowe i pomogła wykreować dla Faktów wizerunek realnej alternatywy dla programów informacyjnych telewizji publicznej.

23 września 2001 roku TVN jako pierwsza w Polsce komercyjna stacja telewizyjna zrealizowała wieczór wyborczy, nadając na żywo relacje z wyborów parlamentarnych. Rezultaty sondaży powyborczych przedstawione przez TVN okazały się szybsze i dokładniejsze od tych prezentowanych przez telewizję publiczną. Od 2 do 4 września 2005 roku telewizja TVN po raz pierwszy zorganizowała Sopot Festival. Umowa na organizacje imprezy została podpisana na pięć lat. Po upływie tej umowy w 2009 TVN zrezygnowało z organizacji tej imprezy. W latach 2005-2009 TVN emitowała w listopadzie widowisko „Domino Day”. W 2007 roku TVN został realizatorem polskiej wersji lektorskiej niektórych seriali. 31 grudnia 2007 roku TVN po raz pierwszy pokazał imprezę sylwestrową. Była ona emitowana z Warszawy. Z powodu słabej oglądalności TVN zrezygnowało na sześć lat z organizacji imprez sylwestrowych.

Od 2008 roku TVN angażuje się w organizację Finału Wielkiej Orkiestry Świątecznej Pomocy. Organizacji podejmuje się z Telewizją Polską, która jest związana z tą akcją od początku jej istnienia, czyli od 1993 roku, a w 2010 roku organizacji podjęło się również z Canal+. W tym samym roku, po 5 latach przerwy TVN znów rozpoczął nadawanie teleturnieju "Milionerzy". Już w pierwszy weekend emisji odniósł on bardzo wielki sukces. Teleturniej obejrzało 3,5 mln osób i był to najchętniej oglądany program w tym czasie. 15 grudnia 2008 roku TVN jako ostatnia polska stacja telewizyjna zakończyła analogowe nadawanie satelitarne.

1 września 2009 roku Piotra Waltera na stanowisku prezesa Grupy TVN zastąpił Szwajcar Markus Tellenbach. Piotr Walter od 1 września został wiceprezesem i dyrektorem generalnym TVN. Stacja TVN oraz Orange są organizatorami Orange Warsaw Festival – cyklicznej imprezy muzycznej, która odbyła się do tej pory we wrześniu 2009 r., sierpniu 2010 r. i czerwcu 2012 r.. 30 listopada 2012 roku Grupa Canal+, Grupa ITI oraz Grupa TVN poinformowały o zamknięciu transakcji strategicznego partnerstwa, w ramach którego połączą swoją działalność w Polsce w obszarze płatnej telewizji (wniesienie "n" do Cyfry+), a Grupa Canal+ stała się kluczowym mniejszościowym akcjonariuszem Grupy TVN.

17 czerwca 2013 TVN wyłączyło ostatnie analogowe nadajniki naziemne i od tego dnia TVN drogą naziemną jest nadawany tylko cyfrowo. 31 grudnia 2013 roku TVN ponownie po sześciu latach przerwy pokazał imprezę sylwestrową, ale tym razem z Krakowa. Sylwester TVN obejrzało średnio 1,35 mln widzów przy udziałach 9,99%. Wśród artystów jacy znaleźli się na koncercie TVN znaleźli się m.in. Monika Brodka, Perfect, Lady Pank, Agnieszka Chylińska, Dawid Podsiadło, Feel, czy też grupa Future Folk. Gospodarzami show byli Patricia Kazadi, Agnieszka Szulim, Marcin Prokop i Olivier Janiak.

§Logo i oprawa graficzna[edytuj | edytuj kod]
TVN nigdy nie zmienił swojego znaku graficznego od 3 października 1997 roku. Zmieniana była tylko wielkość logo wyświetlanego na ekranie, np. w filmach emitowanych w formacie 4:3 logo było duże, a w filmach nadawanych w formacie 16:9 logo było mniejsze. Do 27 lutego 2000 roku TVN zdecydowało oznaczać tzw. "filmy dla dorosłych" swoim systemem oceniania. Podczas tzw. filmów dla dorosłych białe logo stacji na początku i po każdym bloku reklam migało na czerwono. 3 października 2002 roku z okazji 5-lecia TVN pojawiła się niebieska piątka animacyjna, w tle leciały po lewej i prawej stronie małe białe piątki, a na dole tej piątki było logo TVN. Po kilku sekundach pojawiło się logo ekranowe TVN. Natomiast 3 października 2007 roku z okazji 10-lecia TVN obok loga była cyfra 1 i oprawa graficzna z tej okazji, a 22 czerwca 2011 roku z okazji 10-lecia fundacji TVN "Nie jesteś sam" logo było w kształcie serca i była zmieniona oprawa graficzna na jeden dzień. W trakcie świąt Wielkanocy oraz świąt Bożego Narodzenia stacja emituje specjalne animacje loga ekranowego.

3 października 1997 – do dziś	Niebieskie kółko z wpisanymi w nie pomarańczowymi literami tvn. Na ekranie półprzeźroczyste kółko z wpisanymi w nie bezbarwnymi literami. Od początku logo stacji znajduje się na górze po prawej stronie.	TVN logo.svg
§Stacje pokrewne[edytuj | edytuj kod]
§TVN HD[edytuj | edytuj kod]

Logo TVN HD
TVN HD został uruchomiony 28 sierpnia 2007 roku, zaś 31 sierpnia tego samego roku udostępniony na platformie satelitarnej N, również należącej do Grupy ITI. Kanał jest retransmisją oryginalnego kanału TVN w czasie rzeczywistym, lecz nadającym obraz w rozdzielczości 1080i i w proporcji 16/9. Materiał w rozdzielczości SD jest upscalowany do rozdzielczości 1080i. W wakacje 2009 zostały wprowadzone nowe dżingle – w jakości HD. Według zapowiedzi Piotra Waltera przekazanych mediom w lutym 2010, TVN z całością ramówki emitowanej w standardzie HDTV dostępny był już pod koniec 2010 roku[2]. Od 5 maja 2011 roku kanał oprócz na platformie n dostępny jest także w Cyfrowym Polsacie. Od 28 października 2011 roku kanał TVN HD można również oglądać w Cyfrze+.

Na początku swego istnienia kanał nadawany był w rozdzielczości 720p i oznaczony jako TVN TEST (logo). Logo TVN HD, a zarazem koniec emisji testowej kanału zostało wprowadzone 22 sierpnia 2008 roku. Tego dnia po raz pierwszy użyto nowego wozu realizacyjnego OB III telewizji TVN zdolnego do nadawania na żywo w jakości HD[3]. Od 5 stycznia 2009 roku stacja nadaje w rozdzielczości 1080i.[4]

§TVN+1[edytuj | edytuj kod]
W dzień po zakończeniu emisji sygnału TVN Warszawa za pośrednictwem naziemnej telewizji cyfrowej 1 czerwca 2011 r. uruchomiono wersję SDTV TVN z godzinnym opóźnieniem pod nazwą TVN+1. Wersja SD tego kanału była nadawana wyłącznie w Warszawie i okolicach[5][6]. Po powołaniu internetowego serwisu TVN Player, w którym zamieszczano większość pozycji programowych stacji, podjęto decyzję o zakończeniu nadawania kanałów z opóźnieniem czasowym. 3 listopada 2011 r. zaprzestano emisji TVN+1.

§TVN HD+1[edytuj | edytuj kod]
1 maja 2010 roku został uruchomiony kanał TVN HD+1, który był kopią kanału TVN HD emitowaną z godzinnym opóźnieniem względem oryginału. Od 5 maja 2011 roku kanał oprócz na platformie n dostępny był także w Cyfrowym Polsacie. 31 grudnia 2011 roku, zakończono emisję kanału na platformie n[7]. Ze względu wstawienia pięciu nowych kanałów w Cyfrowym Polsacie, kanał został usunięty 31 stycznia 2012.